title=Liveresultater på NM Ultralang i orientering 2015
date=2015-12-15
type=post
tags=nm, orientering
status=published
~~~~~~
:imagesdir: /blog/img/2015

== Orientering - er det spennende da?
Orientering er fasinerende. Det å løpe fort i skogen, samtidig som du må ha med deg hodet – gir et eget kick når du lykkes. Det er en egen mestringsfølelse å finne frem i ukjent terreng med kart og kompass.
Når det er mesterskap blir det ekstra spennende, men det har ikke alltid vært like lett for publikum å ta del i denne spenningen. 
Mange husker kanskje Bård Tufte Johannesens orienterings sketsj i fra https://www.youtube.com/watch?v=cyGr8QhZA30[_Tre brødre som ikke er brødre_] på NRK. Bård  var orienteringsentusiast og trofast publikum på o-løp. Det var flott å se løpere som løp ut i skogen ... og som kom tilbake en stund senere. Det var ikke fritt for at det ble en del venting. 

Nå er det slutt på ventingen. Alle mesterskap og større løp har live mellomtider i fra skogen. De beste løperene følges også med GPS.
Hva er så nytt med NM Ultralang på Ringerike? 

image::LOGO-NM-ULTRA-2015.png[width="50%", link="http://nmultra2015.no"]

Ringerike o-lag med sine sammarbeidsparter arrangerete NM Ultralang i august 2015. 
Det var viktig for oss å bruke denne anledningen til å bygge egen arrangør-kompetanse ved å gjennomføre ett så viktig løp. 
Vi ønsket derfor selv å ta ansvar for tidtakertjenesten med tilhørende resultatservice. 
Det var OK for Norges orienteringsforbund - så lenge vi klarer å stable på beina en resultattjenste som er på høyde med det publikum forventer i denne type arrangement. 

Da blir det fort mer interessant. Utvikling av ny programvare som bare må virke ved første storskala forsøk kan jo ikke kategoriseres som noe annet enn spennende. 

I de fleste systemutviklingsprosjekt, er det mulig med en myk "igangkjøring" der eventuelle problemstillinger kan håndteres og rettes "i fart". 

En resultattjeneste for ett løp som bare gjennomføres den 22/8-2015 - har ikke rom til å feile. Enten så fungerer det som det skal - eller så blir det fiasko.

Når hodet legges på hoggestabben i forkant av mesterskapet - gir det jo litt ekstra krydder til hverdagen (http://www.ringblad.no/orientering/sport/norgeseliten-kommer-til-ringerike/s/5-45-82553[_Tidtakersjef, Stig Melling, sørger for online meldeposter, der en løpende kan se passeringer._])

Her var det flere nye og spennende utfordringer.

image::rb_eliten_kommer.png[width="70%", link="http://www.ringblad.no/orientering/sport/norgeseliten-kommer-til-ringerike/s/5-45-82553"]

== Løsningen som ble utviklet
For å forstå behov som skal dekkes - uansett løsning, liker jeg å dvele litt ved følgende elementer: 

* hvilke ulike aktører har interesser i forhold til løsningen som skal utvikles
* hvilke begrep benyttes og hvilke relasjoner er det mellom disse
* hvilke målsetninger er viktig for de ulike intresentene
* er det spesielle krav og regler som må ivaretas
* hvilke bruksmønster og arbeidsprosesser finnes (og som kanskje må bør endres?) 
* funksjonalitetsønsker (dette er egengtlig det som er minst viktig - mer om det i ett annet innlegg) 

=== Intresenter: 
I forhold til liveoppdateringer av mellomtider og resultater ble følgende intresenter identifisert:

* publikum med egen mobiltelefon/nettbrett
* publikum som ser på "storskjerm"
* speaker
* presse
* arrangør - sekreteriat
* arrangør - startere
* arrangør - drikkestasjoner
* arrangør - premieutdeling

=== Målsetninger: 
Dette er de viktig behovene som skal dekkes:

* Brukergrensesnittet skal være lett å forstå - selv uten opplæring
* Designet skal være responsivt - slik at det fungerer på mobiltelefon, nettbrett eller pc
* Starttider skal vises 
* Mellomtider skal være tilgjengelig maks 10 sekunder etter at en løper har passert en meldepost
* Resultatlister skal oppdateres maks 10 sekunders etter en løpers målgang 
* En bruker skal ikke gjøre noe for å få oppdatert mellomtider/sluttider på sin enhet
* De siste oppdateringene i aktuelle lister skal fremheves
* Løpere som har endrer plassering i fra en mellomtid til den neste skal synliggjøres 
* Det skal ikke være nødvendig å navigering i sidene for å se hvilke løpere som kommer til å passere (løpere vi venter ny passering/målgang) 
* Lister som vises på storskjerm/infokiosk - skal vise alle løpere, men fremheve de som leder
* Det skal være lett å følge utvalgte klasser
* Det skal være lett å følge utvalgte klubber
* Løsningen skal fungere med opptil 15 mellomtidsstasjoner
* Løsningens skal sørge for at mannskap på væskeposter kan informeres om når siste løper har passert deres post
* Løsningen skal sørge for at premieutdeling kan foretas så raskt som mulig etter at det er avklart hvem som skal ha premie
* Løsningen skal ikke "spise" nettverkskapasitet på samlingsplass/sekreteriat
* Løsningen skal ikke medføre mer behov for infrastruktur på samlingsplass/sekreteriat
* Løsningen må være skalerbar i forhold til antall brukere og ikke minst kostnader
* Løsningen skal kunne administreres i fra en mobiltelefonen.

=== Brukergrensesnittet

Jeg grublet veldig på hvilket navn løsningen skulle få. Det må jo være kort og litt utenfor normalen for å bli husket. 

Valget falt til slutt på 10d.no som i TID. Akurat passe kort og "To-the-point".

Når du åpner nettsiden - blir du automatisk sendt til dagens arrangement. 
Det er 3 sentrale “velgere” i nettsiden. Med den gule velger du hvilket løp du ønsker å følge, med den blå velger du klasse – mens den røde velger ulike steder knyttet til valgt klasse ( start, mellomtider eller mål).

image::10d_liste.png[]

Pilene til høyre og venstre for klassevelger/stedsvelger er “karusellknapper” som gjør det enkelt å navigere til neste klasse/sted. Karusellknappene for klassevelger – navigerer til neste/forrige favorittklasse. 

image::10d_klasse.png[]

Det er også en blå “favoritt-stjerne” som markerer om en klasse er med i  din favorittliste eller ikke. De blå karusellknappene skifter mellom klassene i favorittlisten. Alle klasser er med i favorittlisten når du starter nettsiden. 

image::10d_sted.png[]

Mellomtider/sluttider oppdaterers automatisk. Tider som er nye markeres med rødt. 
Listene viser registrerte passeringer og “virituelle” plasseringer for løpere som vi venter på. “Virituelle” plasseringer hentes i fra forrige mellomtidsstasjon.

image::10d_endret.png[]

Du kan filtrere alle lister ved å skrive inn hele eller deler av ett klubbnavn. Dette filteret kan du ta bort ved å krysse på x-knappen ved siden av filteret.

image::10d_filter.png[]

=== Bruksmønster
Jeg benyttet Google Analytics for å fange opp bruksmønster på løpsdagen. I løpet av 22/8 ble det registrert 1303 unike brukere. 
Maks antall samtidige brukere var ca 435. 

image::10d_analyse_tid.png[]

Hvis vi ser på hvordan dette fordeler seg på brukerens opprinnelsessted - ser det jo ut som vi traff litt av o-norge i løpet av dagen. 

image::10d_analyse_sted.png[width="70%"]

=== Oppsett og administrasjon
Tjenesten er utviklet som en webapplikasjon som kjører i ett java-miljø. 
Jeg benyttet servere hos Amazon Web services. Her er det veldig enkelt å velge den serverkraften som er nødvenidg for å ha kraft nok til å håndtere forventet antall brukere. På løpsdagen ble det benyttet en server at typen 2xlarge. Priser for dette var da _$0.585 per On Demand Linux m3.2xlarge Instance Hour_ 

Serveren kan startes i fra AWS sin egen mobil-applikasjon i på telefonen. 

image::10d_aws_start.png[width="40%"]

Det kan være hendig. Jeg har selv startet opp "tidtakertjenesten" på vei til løp jeg selv skulle delta i _Kneskjeælven 2015_ kommer også som eget innlegg.

Tjenesten kan operere det meste i fra "skyen". 
Løpet opprettes ved å hente ned påmeldinger/startlister i fra Eventor ( Norges Orienteringsforbunds påmeldingssystem) via REST-tjenester.
Mellomtider og sluttider lastes ned i fra Emits onlineservere. Det er bare diskkontroll som gjøres i målsonens. Alle "avvik" ble overført til skyen - slik at diskstatus, brikkenummer og evnt. andre endringer til enhver tid var oppdatert.

image::10d_admin.png[width="40%"]

=== Vurdering
Dette var ekstremt gøy og jeg er veldig fornøyd med resultatet.
Løsningen opplevdes oppdatert og rask under hele løpet. 
Det er helt klart elementer som kan forbedres.
Jeg fikk en dårlig tilbakemelding og mange gode.

image::10d_face.png[]