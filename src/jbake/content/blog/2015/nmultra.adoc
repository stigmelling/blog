date=2015-12-13
type=post
tags=nm, orientering
status=draft
~~~~~~
= Liveresultater på NM Ultralang i orientering 2015
Stig Melling
2015-12-13
:imagesdir: ../../img/2015

image::rb_eliten_kommer.png[title="Oppslag i Ringerikes Blad", width="90%", link="http://www.ringblad.no/orientering/sport/norgeseliten-kommer-til-ringerike/s/5-45-82553"]

Hvorfor skrive om Liveresultater på NM-Ultralang i orientering?

Ja det kan du jo lure på. NM Ultralang er ikke noe nytt - heller ikke liveresultater i fra orienteringsløp. 

Ringerike o-lag med sine sammarbeidsparter skulle arrangere NM Ultralang i august 2015. 
Det var viktig for oss å bruke denne anledningen til å bygge egen kompetanse ved å gjennomføre ett så viktig løp. 
Vi ønsket derfor å ta ansvar for tidtakertjenesten med tilhørende resultatservice. 
Norges orienteringsforbund sier OK - så lenge vi klarer å stable på beina en resultattjenste som er på høyde med det publikum forventer i denne type arrangement. 

Da blir det fort mer interessant. Utvikling av ny programvare som bare må virke ved første storskala forsøk kan jo ikke kategoriseres som noe annet enn spennende. 

I mine tidligere prosjekt, har det vært vanlig med en myk "igangkjøring" der eventuelle problemstillinger kunne håndteres og rettes "i fart". 

En resultattjeneste for ett løp som bare gjennomføres den 23/8-2015 - har ikke rom til å feile. Enten så fungerer det som det skal - eller så er det fiasko.

Når hodet legges på hoggestabben i forkant av mesterskapet - gir det jo litt ekstra krydder til spenningen (http://www.ringblad.no/orientering/sport/lordag-kommer-landets-beste-til-ringerike/s/5-45-117320 [_Ny teknologi gjør at publikum kan følge løperne gjennom det meste av løpet. Tidtakersjef, Stig Melling, sørger for online meldeposter, der en løpende kan se passeringer._])

Det gikk bra !!!

For meg var det flere nye spennende utfordringer som jeg tenkte jeg skulle skrive litt om i nye innlegg

* Lage ett brukergrensesnitt som er mobilvennlig, raskt, lett å forstå og samtidig innholdsrikt 
* Bygge en infrastruktur som kan håndtere mange mellomtidsstasjoner uten at "sekreteriatet" skal bli en flaskehals
* Bygge en løsning som er skalerbar i forhold til antall brukere og ikke minst kostnader
* Ett administrasjonsgrensesnitt som gjør det mulig å sette opp ett nytt løp i fra mobiltelefonen

image::LOGO-NM-ULTRA-2015.png[title="NMUltra logo", width="70%", link="http://nmultra2015.no"]

